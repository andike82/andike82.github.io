---
title: "Burzldog"
date: 2020-04-26
tags: gedicht
---
# Burzldog

Boid scho is so weid,
morgn, nu ned heid,
don bin i a Joa öda,
owa ned um des höda.
Des joa is wos ondas,
monche griangs, monche hom das,
des Corona, des geht um,
monche glaums, monche stön se dumm.
Wos soi i do nu song?
Des pockt so monchen am Krogn.
Corona hi, Corona her,
hean kon i des nimmamehr.
Dea gonze Schaß,
mocht mi sche longsom haß.
Nu dazua won monche so ignorant,
si in Vaschwörungen varant,
si und ondre gefärdn
und so Vabündete vom Corona weadn.
Owa loss ma des jez bleim,
sunst kumd ma nu des Speim.
Da Gebuadsdog kumd jo boid,
wons oide Joa zugunstn vom neichn void.
Oa Nocht drüwa schloffn,
des wia i scho schoffn.
Jo da Gebuadsdog is ned weid,
in da Corona-Zeit.
