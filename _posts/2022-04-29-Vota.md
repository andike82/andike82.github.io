---
title: "Vota"
date: 2022-04-29
tags: gedicht
---
# Vota

Mei Bua, mei Bua,  
wia hom a Nowöschnua,  
i fiadad di mid meina Söh,  
du bist scho groß und leanst so schnö.  
  
Mei Bua, mei Bua,  
wia hom a Nowöschnua,  
wonst mi brauchst,  
a wonstas nua hauchst,  
don bin i do,  
jo oafoch so.  
  
Mei Bua, mei Bua,  
wia hom a Nowöschnua,  
i begleit di solong wias geht,  
oag wia die Zeit vageht.  
Ois dad i fia di mochn,  
ah gonz schlimme Sochn.  
  
Mei Bua, mei Bua,  
wia hom a Nowöschnua,  
sicha wean ma uns a vakrochn,  
owa am Schlus wean ma zommen lochn.  
  
Du bist mei Bua,  
und des wiast a bleim,  
meaks da gfölligst vua,  
i weads da untad Nosn reim.
